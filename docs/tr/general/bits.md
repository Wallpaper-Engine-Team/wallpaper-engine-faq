# 32 Bit & 64 Bit Sürümü

64-bit sürümü daha büyük dosyaları (2GB üzeri) işleyebildiği için Wallpaper Engine'in 64-bit sürümünü kullanmanızı öneriyoruz. Bunun dışında iki sürüm de aynıdır ve aynı düzeyde görsel doğruluk ve performans sunar.

Nadir durumlarda 32-bit sürüme geçmek bozuk 64-bit Windows bileşenleri, sunucular, video codec paketleri ve diğer uygulama uyumsuzluklarıyla ilgili sorunları çözmenize yardımcı olabilir. Bu, sisteminizdeki altta yatan sorunu çözmeden belirli Wallpaper Engine problemlerini düzeltmenize yardımcı olabilir.

**Lütfen Dikkat:***"Web"* türü duvar kâğıtları her zaman 32-bit yürütülebilir dosyasıyla *(webwallpaper32.exe)* yürütülür. Aynısı Wallpaper Engine'in kullanıcı arayüzü *(webwallpaper32.exe)* için de geçerlidir. 64-bit opsiyonu sadece *"Sahne"* veya *"Video"* türündeki duvar kâğıtlarını seçerken geçerli olur.

## Windows başlatıldığında otomatik olarak 32 veya 64 Bit sürümüyle başlamak için Walpaper Engine nasıl ayarlanır?

Öncelikle tepsi simgesi aracılığıyla Wallpaper Engine'i tamamen kapatın (Windows tepsisindeki Wallpaper Engine simgesine sağ tıklayın, sonra "Çıkış"ı seçin). Bu adımı atlamayın çünkü aksi takdirde Steam, Wallpaper Engine'i yeniden başlatmaz ve yalnızca hâlihazırda çalışan sürümü öne çıkarır.

Wallpaper Engine kapandıktan sonra Steam'e gidin ve otomatik olarak başlatmak istediğiniz sürüme göre 32-bit veya 64-bit sürümünü başlatın. Sonra Wallpaper Engine ayarlarına gidin ve "Genel" sekmesinin üstünden otomatik başlatma işlevini etkinleştirin. Zaten etkinse tamamen kapatın ve sonra tekrar açın. Bu, geçerli sürümü Windows ile birlikte otomatik olarak başlatılacak sürüm olarak kaydeder.