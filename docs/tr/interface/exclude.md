---
tags:
  - anime
  - filtre
  - ara
  - kategoriler
  - olgun
  - yetişkin
  - R18
---

# Belirli duvar kâğıtlarını aramanın dışında tutma

Yeni duvar kâğıtları aramak için her zaman uygulamadaki Atölye sekmesini kullanın. Steam Atölyesi web sitesi, uygulama ile aynı filtreleme özelliklerine sahip değildir ve ilginizi çekmeyen birçok içeriği size gösterecektir.

## Erişkinlere yönelik içerik hariç

Steam Atölyesi, çıplaklık gibi belirli derecedeki yetişkin içeriğe izin verir. Yaş kısıtlamalı içeriği filtrelemenin iki katmanı vardır, her ikisini de yapılandırmanız gerekir:

1. Steam hesabı yetişkin içerik tercihleri
2. Walpaper Engine arama filtreleri

### 1. Steam Hesabı Tercihleri

İlk olarak Steam Community içerik filtrelerini doğru yapılandırdığınızdan emin olun. Steam'i açın, ardından sağ üst köşedeki kullanıcı adınıza tıklayın ve **Mağaza Tercihlerini** seçin. Alternatif olarak aşağıdaki bağlantıya tıklayın ve web tarayıcınızdan Steam hesabı tercihlerinize erişin (doğru Steam hesabında oturum açtığınızdan emin olun):

* [Steam içerik tercihlerinizi görüntülemek için buraya tıklayın](https://store.steampowered.com/account/preferences/)

Yetişkinlere yönelik içerik seçeneklerinin bir listesi sunulur. Atölye içeriği için kullanılan **Topluluk** sütunu için tercihlerinizi seçtiğinizden emin olun. Kurulum sürecini görmek için aşağıdaki videoyu izleyin.

::: warning
**Steam tarafından uygulanan yerel yasalar nedeniyle bazı yetişkinlere yönelik içerik tercihlerinin çeşitli ülke ve bölgelerde kullanılamadığını unutmayın.**

Steam, konumunuzu IP adresinize veya satın alma geçmişinize göre algılar. Bu içerik seçeneklerine erişebilmeniz gereken ancak bu seçenekler sunulmayan bir bölgede yaşıyorsanız daha fazla yardım için lütfen Steam Destek ile iletişime geçin.
:::

<video width="100%" autoplay loop>
  <source src="/videos/steam_filterage.mp4" type="video/mp4">
  Tarayıcınız video etiketini desteklemiyor.
</video>

Steam içerik tercihlerinizde değişiklik yaparken Wallpaper Engine kullanıcı arayüzünü yeniden başlattığınızdan emin olun, aksi takdirde değişiklikleriniz anında etkili olmayabilir

### 2. Wallpaper Engine Yaş Derecelendirme Filtresi

Steam'de Steam içerik tercihlerinizi ayarladıktan sonra içeriği anında filtrelemek için Wallpaper Engine yaş filtrelerini kullanabilirsiniz. Uygulamanın sol üst köşesindeki **Sonuçları filtrele** düğmesini tıklayın, ardından **yaş derecelendirmesi** bölümüne gidin ve filtreleri tercihlerinize göre etkinleştirin veya devre dışı bırakın:

<video width="100%" autoplay loop>
  <source src="/videos/filterage.mp4" type="video/mp4">
  Tarayıcınız video etiketini desteklemiyor.
</video>

Çoğu içerik doğru şekilde etiketlenmiştir ve bu işlem yetişkinlere uygun içeriğin büyük çoğunluğunu filtreleyecektir. Hâlâ "Herkes" olarak sınırlandırılmış, yetişkinlere uygun içeriklerle karşılaşıyorsanız lütfen uygulamadaki bildir seçeneğini kullanın. İçerik, incelendikten sonra yeniden sınıflandırılacak veya yasaklanacaktır.

## Belirli türleri hariç tutma (örneğin anime)

Uygulamada görmek istemediğiniz kategorilere filtre uygulayabilirsiniz. Wallpaper Engine'deki "Atölye" sekmesini açın ve sol üst köşedeki "Sonuçları filtrele" tuşuna tıklayarak filtre kenar çubuğunu etkinleştirin. Sonuçlarınızda görmek istemediğiniz tüm kategorilerin seçimini kaldırın.

Ayrıca en çok anime türü içerik barındıran kategorileri otomatik olarak gizlemek için **Filtre Ayarları** tuşuna ve ardından **Animasyonu Gizle**'ye tıklayabilirsiniz. Daha sonra soldaki kategorileri manuel olarak değiştirebilirsiniz, ancak **Filtreleri sıfırla** tuşları, filtre ayarlarında **Animeyi Gizle** seçeneği etkin olduğu sürece anime kategorilerini seçilmemiş halde tutacaktır.

<video width="100%" autoplay loop>
  <source src="/videos/filtercontent.mp4" type="video/mp4">
  Tarayıcınız video etiketini desteklemiyor.
</video>

## Kurallara aykırı içerik bildirme

Biz ve Steam yöneticileri / moderatörleri, günlük olarak kuralları ihlal eden duvar kâğıtlarını kaldırıyoruz. Lütfen bunları saptamamıza yardımcı olmak için kuralları ihlal eden Atölye içeriklerini bize bildirin.

Atölye, bunlar görünür olmadan önce kontrol etme fırsatımız olmadan kullanıcıların çalışmalarını tanıtmasına izin verir. Steam Atölyesi bu şekilde çalışır ve değiştirebileceğimiz bir şey değildir. Yalnızca yüklenen içerikleri kaldırabiliriz. Eğer bu sizin için sorun teşkil ediyorsa filtre ayarlarındaki *Onaylanmış* sekmesini etkinleştirin. Bu şekilde elle seçilmiş ve kontrol edilmiş duvar kâğıtlarını görebilirsiniz. Filtre ayarlarını nasıl yapılandıracağınızla ilgili yukarıdaki bölümleri okuyun. Böylece görmek istemediğiniz belirli içerikleri kolayca kaldırabilirsiniz.