## Mobil Eşleme Sorun Çözme

Eğer mobil cihazınızı bilgisayarınızla eşleştiremiyorsanız büyük ihtimalle sebebi bir güvenlik duvarı veya yerel ağdır. Şu muhtemel sorun kaynaklarını kontrol edin:

* Telefonunuzun ve bilgisayarınızın aynı yerel ağa bağlandığından emin olun.
* Hiçbir güvenlik duvarının Wallpaper Engine'ın yerel ağınızla iletişime geçmesine engel olmadığından emin olun.
* Ağ yönlendiricinizin cihazlarınızın birbirleriye iletişime geçmesini engellemediğinden emin olun.
    * Yönlendiricinizin cihazlar arasındaki ağ trafiğini engellemediğinden emin olun.
    * Yönlendirici ayarlarınızda **UPnP**'ı (**"Evrensel Tak ve Çalıştır"**) açın.
* Bilgisayarınızdaki ve mobil cihazınızdaki, cihazlarınız arasındaki iletişimi engelleyebilecek her türlü VPN veya proxy yazılımını devre dışı bırakın.
* Hem Windows'daki hem de mobil cihazınızdaki Wallpaper Engine'ın güncel olduğunu ve çalışır durumda olup olmadığını kontrol edin.

### Yedekleme çözümü: Bir Duvar Kâğıdı Dosyasını (.mpkg) manuel olarak içe aktarma

Bilgisayarınız ve mobil cihazınız arasındaki bağlantıyı düzeltemezseniz, duvar kâğıtlarınızı mobil cihazınıza manuel olarak aktarabilirsiniz. Öncelikle Wallpaper Engine'e dışa aktarmak istediğiniz duvar kâğıtlarını seçin ve ardından onlara sağ tıklayıp **Mobil Cihaza Gönder** diyerek **.mpkg'yi dışa aktar** seçeneğini seçin.

<video width="100%" controls autoplay loop>
  <source src="/videos/mobile_export.mp4" type="video/mp4">
  Tarayıcınız video etiketini desteklemiyor.
</video>

Wallpaper Engine, duvar kâğıtlarınız için .mpkg dosyalarını oluşturduktan sonra, dosyaları USB üzerinden mobil cihazınıza taşıyarak veya dosyaları bir SD karta kopyalayarak mobil cihazınıza aktarabilirsiniz. Alternatif olarak, mobil cihazınızdaki herhangi bir dosya paylaşım servisini kullanabilir veya bunları bir mesajlaşma servisi veya hatta e-posta yoluyla (dosya boyutu sorun değilse) kendinize gönderebilirsiniz.

Dosyaları mobil cihazınıza aldıktan sonra cihazınızdan Wallpaper Engine'i açın ve .mpkg dosyalarını yerleştirdiğiniz dizinden seçerek uygulamaya doğrudan aktarmak için **Dosyayı İçe Aktar** işlevini kullanın.