# Mobil Cihazı Windows ile eşleştirme

Mobil cihazlarınızı bilgisayarınızla eşleştirerek duvar kâğıdı koleksiyonunuzu mobil cihazınızdaki Wallpaper Engine tamamlayıcı uygulamasına kablosuz olarak aktarabilirsiniz. Android uygulamasının duvar kağıtlarını direkt olarak Steam Atölyesi üzerinden indirmek mümkün değildir çünkü yalnızca Steam'in kendisi duvar kağıtlarını indirebilir.

### Windows üzerinde Wallpaper Engine hazırlama

**Windows** uygulamasında kullanıcı arayüzünün sağ üst köşesinden **Mobil** butonuna tıklayın. Mobil cihaz genel bakışı açılır. Cihaz genel bakışında alt tarafta **yeni Cihaz Bağla** butonuna tıkla. Wallpaper Engine size, bir mobil cihaz eşlemek için kullanabileceğin 4 haneli bir PIN gösterecek.

![Mobil PIN](/img/faq/mobile_pin.gif)

### Mobil Cihazını Bağlama

Wallpaper Engine mobil tamamlayıcı uygulamasında sağ alt köşede **Ekle**'ye tıklayın, ardından **Bilgisayar ile Eşleştir**'e tıklayın. Wallpaper Engine uygulaması Windows için çalışan Wallpaper Engine uygulamaları için yerel ağınızı arar. Windows bilgisayarınız birkaç saniyenin ardından görünmeli ve üzerine tıklayarak bağlanmanıza izin vermeli. Eğer ilk kez bağlanıyorsanız 4 haneli PIN'i girmeniz istenecek (yukarıdaki Windows kısmına bakınız). PIN, yetkili olmayan kullanıcıların sizin bilginiz olmadan bilgisayarınıza bağlanamaması için koyulmuş bir ek güvenlik önlemidir.

PIN'inizi girdikten sonra mobil uygulamadaki durum çubuğu yeşile döner ve hangi bilgisayara bağlandığını gösterir. Windows uygulamasında **Mobil** butonu da yeşile döner ve mobil bağlantının aktif olduğunu gösterir.

![Mobil PIN](/img/faq/mobile_pair.gif)

## Mobil Eşleme Sorun Çözme

Eğer mobil cihazınızı bilgisayarınızla eşleştiremiyorsanız büyük ihtimalle sebebi bir güvenlik duvarı veya yerel ağdır. Şu muhtemel sorun kaynaklarını kontrol edin:

* Telefonunuzun ve bilgisayarınızın aynı yerel ağa bağlandığından emin olun.
* Hiçbir güvenlik duvarının Wallpaper Engine'ın yerel ağınızla iletişime geçmesine engel olmadığından emin olun.
* Ağ yönlendiricinizin cihazlarınızın birbirleriye iletişime geçmesini engellemediğinden emin olun.
* Hem Windows'daki hem de mobil cihazınızdaki Wallpaper Engine'ın güncel olduğunu ve çalışır durumda olup olmadığını kontrol edin.
