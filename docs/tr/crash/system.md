---
tags:
  - donanım
  - bsod
  - mavi ekran
---

# Sistemin çökmesi / Sistemin Donması
Wallpaper Engine tek başına sisteminizi çökertmez ve diğer programları etkilemez. Wallpaper Engine çalışırken sistem çökmeleri, sistem donmaları, mavi ekranlar veya diğer programlarda çökmeler yaşıyorsanız sebebi şunlardan biri olabilir:

* Wallpaper Engine için gerekli olan donanım bozuk.
* Wallpaper Engine'in bazı donanımlar için ihtiyaç duyduğu bir sürücü hatalı veya bozuk.
* Wallpaper Engine çalışırken sürücüler veya Windows'u engelleyen müdahaleci bir yazılım kurulu.

Wallpaper Engine sürücü kurmaz, sistem dosyalarının yerini almaz ve sistem çökmesine veya başka bir programın çökmesine neden olabilecek tehlikeli veya kuşkulu herhangi bir eylem gerçekleştirmez.

Wallpaper Engine'deki herhangi bir hata, en kötü durumda yalnızca Wallpaper Engine'in çökmesine neden olabilir. Wallpaper Engine'deki hiçbir hata tüm sisteminizin veya diğer programların çökmesine neden olmaz. Bu imkânsızdır. Microsoft, Windows'u bu şekilde tasarlamış ve Wallpaper Engine de buna bağlı kalmaktadır.

## Sistem çökmelerinin nedenini bulma
Wallpaper Engine'in PC'nizle ilgili şunlara ihtiyacı var: 3D hızlandırması, video hızlandırması, ses. Farklı duvar kâğıdı türleri kullanarak PC'nizdeki sorunu ayrıştırmayı deneyebilirsiniz. Örneğin, yalnızca "video" türündeki duvar kâğıtlarıyla ilgili sıkıntı yaşıyorsanız sorun, grafik kartınızdaki video kod çözme donanımından kaynaklanıyor olabilir. Yalnızca Windows tarafından kullanılmaz ve çoğu oyun bunu kullanmaz. Bu nedenle oyunlarda bununla ilgili sorun yaşamazsınız.

Eğer mavi ekran hatası alıyorsanız hata kodunu internette aratın. Global çapta bir sistem sorunu olduğu için internette yardımcı olabilecek birçok sonuç olacaktır.

Her türlü kaplama ve kayıt programı sorunlara neden olabilir. Buna Geforce Experience da dâhildir, bunların tümünü kaldırmayı deneyin.

Tanınmış ve onaylanmış herhangi bir çakışan uygulamanın çalışıp çalışmadığını kontrol edecek tarama aracını deneyin: [Buraya tıklayın](/debug/scantool.html).