# Linux, Mac veya Android'de Wallpaper Engine

Wallpaper Engine an itibariyle yalnızca Windows üzerinde bulunur ve henüz diğer platformları destekleme planları yapılmamaktadır.

Kullanıcıların başka işletim sistemlerini de desteklememizi istediğini biliyoruz fakat bu çok kolay bir iş değil. Wallpaper Engine'in özünü tamamen özel yazılım çözümü oluşturur ve tamamen başka platformlara taşınması çok büyük bir iş demektir.

Bazı kullanıcılar oyun ve uygulama geliştiricilerinin ürünlerini Mac ve Linux'a nasıl bu kadar kolay taşıdıklarını merak ediyor olabilir: Bu başlıklar büyük oranda Unity ya da Unreal Engine gibi, bireysel geliştiricilerden daha fazla platformu desteklemek için çok önemli şeyler istemeyen video oyunu altyapılarına dayalıdır. Wallpaper Engine gibi son kullanıcı uygulamaları için aynı şey geçerli değildir; Wallpaper Engine işletim sistemiyle yakın bir etkileşim içinde olduğundan düzgün çalışmak için her işletim sistemine ayrı uyarlanması gerekir. Linux söz konusu olduğunda konu daha da ileri gider ve dağıtımlar arasında önemli ölçüde, dağıtım sürümleri arasında da kısmen farklılık gösteren tüm popüler ekran yöneticileriyle çalışacak hâle getirilmelidir.

Teoride mümkün olsa da açıkçası bu noktada Linux veya Mac OS için destek eklemek ekonomik bir seçenek değildir. [Steam donanım anketinde](https://store.steampowered.com/hwsurvey) Steam kullanıcılarının %1'inin bile Linux kullanmadığını görebilirsiniz. Linux'un farklı dağıtımlarında kullanıcı sayısı iyice düşer; en fazla kullanıcıya sahip Ubuntu bile kullanıcıların sadece %0.25'i tarafından tercih edilmektedir.

Yukarıda da açıkladığımız gibi, Wallpaper Engine'in başka bir işletme sistemine bağlanması çok büyük zaman gerektirmekle birlikte süregelen bakım işlerinin maliyeti çok yüksek ve muhtemel kullanıcı sayısı çok düşüktür. Bizler bunun yerine tüm zamanımızı ve enerjimizi Steam kullanıcılarının %96'sı için Windows sürümünü geliştirmeye harcamayı tercih ediyoruz.

Yine de bir gözümüz Steam istatistiklerinde. Steam'deki durum değişirse biz de mutlaka gelecekte daha fazla platformu desteklemenin yollarını aramaya koyuluruz. 