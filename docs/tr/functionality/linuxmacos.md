# Linux veya Mac OS'de Wallpaper Engine

Wallpaper Engine an itibariyle Windows ve Android üzerinde bulunur ve henüz diğer platformları destekleme planları yapılmamaktadır.

Elbette kullanıcıların, kişisel olarak tercih ettikleri diğer işletim sistemlerinin de desteklenmesini sağlamamızı istediklerinin farkındayız ancak Wallpaper Engine'i olası tüm platformlar üzerinde desteklenir hâle getirmek o kadar da basit bir konu değil. Wallpaper Engine'in özünü tamamen özel yazılım çözümü oluşturur ve tamamen başka platformlara taşınması çok büyük bir iş demektir.

Bazı kullanıcılar oyun ve uygulama geliştiricilerinin ürünlerini Mac ve Linux'a nasıl bu kadar kolay taşıdıklarını merak ediyor olabilir: Bu başlıklar büyük oranda Unity ya da Unreal Engine gibi, bireysel geliştiricilerden daha fazla platformu desteklemek için çok önemli şeyler istemeyen video oyunu altyapılarına dayalıdır. Bununla birlikte, Wallpaper Engine gibi özel uygulamalar için aynı şey geçerli değildir; Wallpaper Engine işletim sistemiyle yakın bir etkileşim içinde olduğundan dolayı düzgün çalışması için her işletim sistemine özel olarak uyarlanması gerekir. Linux söz konusu olduğunda ise konu daha da ileri gider ve dağıtımlar arasında önemli ölçüde farklılık gösteren tüm popüler ekran yöneticileriyle çalışacak hâle getirilmesi gerekir.

Durum basit bir ifade ile henüz Linux veya Mac OS için destek sağlamamız için ekonomik açıdan uygun değil. [Steam donanım anketinde](https://store.steampowered.com/hwsurvey) Steam kullanıcılarının %1'inin bile Linux kullanmadığını görebilirsiniz. Linux'un farklı dağıtımlarında kullanıcı sayısı iyice düşer; en fazla kullanıcıya sahip Ubuntu bile kullanıcıların sadece %0.25'i tarafından tercih edilmektedir.

Yukarıda da açıkladığımız gibi, Wallpaper Engine'in başka bir işletim sistemine bağlanması çok büyük bir zaman gerektirmekle beraber süregelen bakım işlerinin maliyet çok yüksek ve üzerinde harcanacak büyük miktarda zaman sonucu bundan yararlanacak olası kullanıcı sayısı oldukça düşüktür. Zaman ve enerjimizi, Windows kullanan Steam kullanıcılarının %96'sı gibi çoğunluğa faydalı güncellemeler ve platformlara odaklamalıyız.

Yine de bir gözümüz daima Steam istatistiklerinde. Steam'deki durum değişirse biz de mutlaka gelecekte daha fazla platformu desteklemenin yollarını aramaya koyulacağız.

## Neden Linux veya Mac OS'yi desteklemeden önce ücretsiz bir Android uygulaması yarattık

Mevcut kullanıcılarımız arasında Android cihaz kullananların sayısı Linux veya Mac OS cihazları kullananlardan çok daha fazla. Bu nedenle Android'in desteklenmesi, ilave platformların desteklenmesi söz konusu olduğunda atılabilecek tek mantıklı adımdı. Yeni bir özellik bağlamında yeni bir ücretsiz Android uygulama yaratırken kullanıcılarımızın büyük bir kısmı için büyük bir gelişme sağladığımızı düşündük.

Android için yaptığımız çalışmanın bir kısmı ileride Linux ve OSX için yeniden kullanılabilir ve bu işletim sistemlerini desteklemede karşılaştığımız büyük zorlukları az da olsa azaltabilir. Android uyumlu bir uygulama yapmak bizim için hâlihazırda muazzam bir iş olmakla birlikte tarama ve düzenleme deneyimlerini de tamamen desteklemenin gerekli olacağı bir Linux veya OSX portuna kıyasla bizim için daha erişilebilir nitelikteydi.

## Peki ya iPhone ve iPad'lerin desteklenmesi?

Apple'ın mobil işletim sistemi iOS henüz Android'deki gibi gerçek dinamik canlı duvar kâğıtlarını desteklemiyor. iOS üzerinde canlı duvar kağıdı imkanları fazlasıyla sınırlı çünkü iOS gerçek canlı duvar kağıtlarını desteklemiyor. *Canlı Fotoğraf* şeklindeki oldukça temel seviyede kısa hareketli duvar kâğıtları için kısıtlı bir miktarda destek bulunmakla birlikte format fazlasıyla sınırlayıcı ve Wallpaper Engine duvar kâğıtlarının büyük kısmı bununla kabul edilebilir görebileceğimiz ölçüde uyumlu sayılmamaktadır.