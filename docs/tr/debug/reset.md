# Wallpaper Engine'i Tamamen Sıfırlama

Wallpaper Engine ile ilgili teknik sorunlar yaşıyorsanız, Wallpaper Engine kurulumunuzu tamamen sıfırlamak isteyebilirsiniz. Bozuk duvar kağıdı abonelikleri de dahil olmak üzere Wallpaper Engine'i nasıl tamamen sıfırlayabileceğiniz hakkında bu rehberi takip edin.

::: tehlike Virüs koruma uygulaması kullanıyorsanız önce burayo okuyun (Microsoft Defender hariç)

Karşılaştığımız sorunların büyük çoğunluğu Wallpaper Engine'i veya Steam'in çalışmasını yanlışlıkla engelleyen virüs koruma uygulamalarından kaynaklanır. Virüs koruma uygulamaları sıklıkla şunlara neden olur:

* Wallpaper Engine'in çökmesi
* Bozuk veya boş Wallpaper Engine kullanıcı arayüzü
* Wallpaper Engine, herhangi bir hata mesajı olmaksızın başlatılamıyor
* Wallpaper Engine kendi kendini yükleyemiyor veya güncelleyemiyor
* Bozuk veya erişilemeyen dosyalardan kaynaklanan diğer farklı sorunlar

**Bir virüs koruma uygulaması kullanıyorsanız, bu sayfada özetlenen adımlara geçmeden önce `wallpaper_engine` uygulamanın yükleme dizinini yok saydığından emin olun. Klasörleri tamamen hariç tutmak yolu için virüsten koruma ayarlarınızı kontrol edin.**

Çoğu virüs koruma uygulaması, Wallpaper Engine dosyalarını size haber vermeden engelleyebilir ve belirli Wallpaper Engine dosyaları kalıcı olarak engellenir.
:::

## Wallpaper Engine'i Tamamen Kaldırma

Bozuk dosyaları temizlemek üzere Wallpaper Engine'i tamamen kaldırmak için:

1. Otomatik başlatma işlevini etkinleştirdiyseniz: Wallpaper Engine ayarlarını açın, Wallpaper Engine ayarlarındaki **Genel** sekmesinin üst kısmındaki otomatik başlatı kapatın.
2. Steam'i açın ve Wallpaper Engine'e sağ tıklayın, ardından **Yönet** seçeneğine ve daha sonra **Kaldır** seçeneğine tıklayın.
3. Wallpaper Engine kurulum dizinine gidin ve kalan `wallpaper_engine` dizinini tamamen silin. varsayılan olarak burada bulunur:

* `C:\Program Files (x86)\Steam\steamapps\common\wallpaper_engine`

Wallpaper Engine'i farklı bir dizine yüklediyseniz, lütfen `wallpaper_engine` dizinini orada arayınız. Görünmez virüs koruma dosya kilitlerini veya bozuk dosyaları temizlemek için klasörün tamamen silindiğinden emin olun.

Artık Wallpaper Engine'i tekrardan yükleyebilirsiniz. Temiz bir sayfadan başlamak istiyorsanız, lütfen tüm duvar kağıdı aboneliklerinizi nasıl tamamen sıfırlayacağınıza yönelik olan sonraki bölümü okuyun - çoğu durumda bu gerekli değildir.

## Tüm Steam Atölyesi Aboneliklerini Sıfırlama

Steam'de duvar kağıdı indirmeyle ilgili sorunlar yaşıyorsanız, Steam Atölyesi aboneliklerinizi tamamen sıfırlamayı deneyebilirsiniz. Nadir durumlarda bu, uygulamada görünmeyen bozuk Atölye abonelikleri konusunda yardımcı olabilir. Steam'in tüm duvar kağıtlarınızı yeniden indirmeyi veya geçmişte Steam Atölyesinden silinen duvar kağıtlarını indirmeyi sürdürdüğünü fark ederseniz, tam sıfırlama yapmayı deneyebilirsiniz.

Şu adımları takip edin:

1. Steam'i kapatın. **İsteğe bağlı:** Önce Wallpaper Engine'i kaldırın.
2. Wallpaper Engine Steam Atölyesi web sitesini açın ve Steam hesabınıza giriş yapın:

* [Wallpaper Engine için Steam Atölyesi](https://steamcommunity.com/app/431960/workshop/)

3. Sağ tarafta yer alan **Dosyalarınız** seçeneğine ve ardından **Abone Olunan Öğeler** seçeneğinin üzerine gelin.
4. Önünüze boneliklerinizin yer aldığı bir sayfa açılacak. Tüm Atölye aboneliklerinizi (gizli iptal edilmiş abonelikler dahil) temizlemek için sağ taraftaki **Tüm Abonelikten Çık** butonuna tıklayın.
5. **Steam'i yeniden başlatın** ve abonelikleriniz artık sıfırlandı.
