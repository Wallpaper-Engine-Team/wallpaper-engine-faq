---
tags:
  - ข้อผิดพลาด
  - ปิด
  - nvidia
  - battleye
---

# เครื่องมือป้องกันการโกง BattlEye ยุติการทำงานของ Wallpaper Engine
หาก Wallpaper Engine ปิดลงอย่างเงียบ ๆ โดยเฉพาะเมื่อคุณเริ่มต้นเกมบางเกม สาเหตุที่เป็นไปได้มากที่สุดอาจเกิดจากเครื่องมือป้องกันการโกง BattlEye ที่ใช้โดยเกมที่มีผู้เล่นหลายคน เกมที่ใช้ระบบ BattlEye ที่เป็นที่รู้จักกันคือ:

* Fortnite
* Playerunknown's Battleground (PUBG)
* Rainbow Six Siege
* Escape from Tarkov
* *และอื่น ๆ...*

BattlEye จะปิดบางระบบใน Wallpaper Engine (และแอพพลิเคชันอื่น ๆ) โดยไม่ได้ตั้งใจ ซึ่งนี่ไม่ได้เกิดจากปัญหาหรือข้อผิดพลาดของ Wallpaper Engine BattleEye จะหยุดการทำงานของ Wallpaper Engine แม้ว่า Wallpaper Engine ไม่ได้ทำงานโต้ตอบกับเกมหรือซอฟต์แวร์ในระบบ

## Nvidia โหมดเวลาแฝงในระดับต่ำ (Low-Latency Mode)
ผู้ใช้ส่วนใหญ่ที่ได้รับผลกระทบนี้เปิดใช้งาน *โหมดเวลาแฝงในระดับต่ำพิเศษ (Ultra-Low Latency Mode)* ในไดรเวอร์จอ Nvidia หากคุณมีการ์ดจอ Nvidia และประสบปัญหานี้ ให้เปิดแผงควบคุม Nvidia และปิดการใช้งานโหมดเวลาแฝงในระดับต่ำพิเศษเพื่อแก้ไขปัญหานี้ เลือก *"จัดการการตั้งค่า 3D (Manage 3D settings)"* -> *"การตั้งค่าส่วนกลาง (Global Settings)"* -> *"โหมดเวลาแฝงในระดับต่ำ (Low-Latency Mode)"* และเปลี่ยนการตั้งค่านี้เป็น *ปิด (Off)* คลิก *ใช้ (Apply)* แล้วรีสตาร์ทคอมพิวเตอร์ หลังจากนั้น BattlEye จะไม่หยุดทำงานของ Wallpaper Engine โดยไม่ได้ตั้งใจอีกต่อไป

## ติดต่อฝ่ายสนับสนุน BattlEye
หากขั้นตอนข้างต้นไม่สามารถแก้ปัญหาที่เกิดจากเกมที่มีผู้เล่นหลายคนที่ใช้ BattlEye ได้ คุณต้องติดต่อ BattlEye โดยตรง:

* [ฝ่ายสนับสนุน BattlEye](https://www.battleye.com/contact/)

BattlEye จะหยุดการทำงานของ Wallpaper Engine โดยไม่มีเหตุผลในบางระบบ เราไม่สามารถป้องกันได้เพราะ BattlEye เป็นเครื่องมือป้องกันการโกงที่ค่อนข้างสร้างความรบกวนซึ่งสามารถยกเลิกแอพพลิเคชันใด ๆ ในคอมพิวเตอร์ของคุณได้โดยไม่แจ้งให้คุณทราบ ในกรณีนี้ ผู้พัฒนา BattlEye จะต้องตรวจสอบปัญหาในระบบของคุณเพราะเป็นความผิดพลาดของซอฟต์แวร์