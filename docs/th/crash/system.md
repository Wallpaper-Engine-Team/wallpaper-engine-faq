---
tags:
  - ฮาร์ดแวร์
  - bsod
  - หน้าจอสีน้ำเงิน
---

# ระบบเกิดความผิดพลาด / ระบบหยุดทำงาน
Wallpaper Engine เพียงอย่างเดียวจะไม่ทำให้ระบบขัดข้องหรือส่งผลกระทบต่อโปรแกรมอื่น ๆ หากคุณพบว่าระบบเกิดความผิดพลาด ระบบหยุดทำงาน หน้าจอสีน้ำเงินหรือหรือโปรแกรมอื่น ๆ หยุดทำงานในขณะที่เรียกใช้ Wallpaper Engine สิ่งเหล่านี้อาจเป็นสาเหตุ:

* ฮาร์ดแวร์ที่จำเป็นสำหรับ Wallpaper Engine ใช้งานไม่ได้
* ไดรเวอร์ที่จำเป็นบางตัวสำหรับฮาร์ดแวร์ของ Wallpaper Engine เกิดผิดพลาดหรือเสียหาย
* มีการติดตั้งซอฟต์แวร์ที่รบกวนไดรเวอร์หรือ Windows ขณะที่ Wallpaper Engine กำลังทำงาน

Wallpaper Engine ไม่ได้ติดตั้งไดรเวอร์ใด ๆ ไม่ได้แทนที่ไฟล์ระบบและไม่ดำเนินการใด ๆ ที่เป็นอันตรายหรือน่าสงสัยซึ่งอาจทำให้ระบบเกิดความผิดพลาดหรือทำให้โปรแกรมอื่นเกิดความขัดข้อง

แม้ในกรณีที่เลวร้ายที่สุด ข้อผิดพลาดใด ๆ ที่เกิดขึ้นใน Wallpaper Engine อาจทำให้ Wallpaper Engine ทำงานผิดพลาด แต่จะไม่มีผลต่อระบบทั้งหมดหรือโปรแกรมอื่น ๆ ด้วยการออกแบบ Microsoft ของ Windows จะป้องกันไม่ให้ระบบหรือโปรแกรมอื่น ๆ หยุดทำงานและ Wallpaper Engine ก็ใช้วิธีการออกแบบนี้เช่นกัน

## ค้นหาสาเหตุความผิดพลาดของระบบ
ในการใช้ Wallpaper Engine ต้องมีสิ่งเหล่านี้ในเครื่อง: การเร่ง 3D การเร่งวิดีโอ และเสียง คุณสามารถลองใช้วอลเปเปอร์ประเภทต่าง ๆ เพื่อค้นหาสิ่งผิดปกติกับคอมพิวเตอร์ของคุณ ตัวอย่างเช่น หากคุณมีปัญหากับวอลเปเปอร์ประเภท 'วิดีโอ' ปัญหาอาจมาจากฮาร์ดแวร์ถอดรหัสวิดีโอในการ์ดจอของคุณ Windows จะไม่ใช้งานฮาร์ดแวร์นี้เพียงอย่างเดียวและเกมส่วนใหญ่ก็ไม่ได้ใช้งาน ดังนั้นคุณจะไม่ประสบปัญหาในเกม

หากคุณมีปัญหาหน้าจอสีน้ำเงิน ให้ค้นหารหัสข้อผิดพลาดบนเว็บ เพราะนี่คือปัญหาทางระบบที่เกิดขึ้นทั่วโลก ในอินเทอร์เน็ตมีผลลัพธ์ที่เป็นประโยชน์มากมายซึ่งอาจช่วยได้

โปรแกรมโอเวอร์เลย์และโปรแกรมบันทึกใด ๆ ทุกประเภทอาจทำให้เกิดปัญหา (รวมถึง Geforce Experience) โปรดลองลบออกทั้งหมด

โปรดลองใช้เครื่องมือสแกนซึ่งจะตรวจสอบว่ามีแอพพลิเคชันที่รู้จักกันดีและได้รับการยืนยันเกิดการขัดแย้งใด ๆ หรือไม่: [คลิกที่นี่](/debug/scantool.html)