---
tags:
  - เริ่มต้นอัตโนมัติ
  - เริ่มการทำงาน
---

# เริ่มต้นอัตโนมัติเมื่อบูตเครื่อง

คุณสามารถตั้งค่า Wallpaper Engine ให้เริ่มทำงานเมื่อคุณเปิดใช้งานคอมพิวเตอร์ โดยไปที่การตั้งค่า Wallpaper Engine แล้วไปที่แท็บ "ทั่วไป" ที่ด้านบนสุด คุณสามารถเปิดใช้งานตัวเลือกการเริ่มต้นอัตโนมัติซึ่งจะเปิดแอปพลิเคชันอย่างเงียบ ๆ ในพื้นหลังทุกครั้งที่ระบบเริ่มทำงาน

## อะไรคือความแตกต่างระหว่างตัวเลือกการเริ่มต้นแบบ "ลำดับความสำคัญสูง" และ "ปกติ"

หากคุณเลือกตัวเลือกแบบลำดับความสำคัญสูง Wallpaper Engine จะลงทะเบียน Windows service ซึ่งหมายความว่า Wallpaper Engine จะเริ่มต้นก่อนโปรแกรมอื่น ๆ ที่คุณกำหนดค่าให้เริ่มต้นโดยอัตโนมัติพร้อมกับ Windows ตัวเลือกนี้จะไม่ส่งผลต่อประสิทธิภาพการทำงานของแอพพลิเคชันแต่อย่างใด

การใช้ตัวเลือกแบบลำดับความสำคัญสูงนั้นมีข้อเสียเพราะอาจลดความน่าเชื่อถือของโปรแกรม เพราะซอฟต์แวร์ป้องกันไวรัสบางตัวจะทำงานเกินจริงและปิดกั้น Wallpaper Engine ไม่ให้เริ่มทำงานในโหมดนี้เพราะเข้าใจว่านี่เป็นลักษณะที่เป็นอันตราย

## ฉันควรทำอย่างไรถ้าการเริ่มต้นอัตโนมัติไม่ทำงานหลังจากเปิดใช้งานปกติ

หากคุณใช้ตัวเลือก *ลำดับความสำคัญสูง* ให้ลองเปลี่ยนไปใช้การเริ่มต้นอัตโนมัติแบบ *ปกติ* โดยปิดใช้งานตัวเลือกแบบลำดับความสำคัญสูง ตามที่อธิบายไว้ข้างต้น โหมดลำดับความสำคัญสูงจะทำให้เริ่มต้นได้เร็วกว่า แต่โดยมากจะลดความน่าเชื่อถือของโปรแกรม เพราะบางครั้งทำให้ถูกปิดกั้นโดยซอฟต์แวร์ป้องกันไวรัส

หากคุณใช้ตัวเลือกแบบลำดับความสำคัญปกติและแอพพลิเคชันไม่ได้เริ่มการทำงานพร้อมกับ Windows ให้ลองเปลี่ยนตัวเลือกเป็นลำดับความสำคัญสูงและดูว่าปัญหาหายไปหรือไม่

หากตัวเลือกแบบลำดับความสำคัญสูงหรือลำดับความสำคัญปกติไม่ทำงาน ให้ตรวจสอบซอฟต์แวร์ป้องกันไวรัสที่ติดตั้งในระบบ บางครั้งแอพพลิเคชันป้องกันไวรัสและไฟร์วอลล์จะป้องกันไม่ให้ Wallpaper Engine เริ่มทำงานอัตโนมัติเมื่อเปิดใช้งาน ซอฟต์แวร์ป้องกันไวรัสของคุณอาจมีหมวด "รายการที่ปลอดภัย" ที่อนุญาตให้คุณละเว้นบางโฟลเดอร์หรือแอพพลิเคชัน โปรดตรวจสอบให้แน่ใจว่าไดเรกทอรีการติดตั้ง wallpaper_engine และไฟล์ปฏิบัติการทั้งหมดอยู่รายการที่ปลอดภัย

อีกสาเหตุที่เกิดขึ้นไม่บ่อยคือการที่คุณ (หรือแอพพลิเคชันในระบบของคุณ) ตั้งค่าไฟล์ .exe ของ Wallpaper Engine ให้ทำงานในฐานะแอดมินเท่านั้น โปรแกรมจึงไม่สามารถเริ่มต้นโดยอัตโนมัติได้ คุณจะต้องลบการตั้งค่าแอดมินแล้วเปิดใหม่อีกครั้ง

หากการเริ่มต้นอัตโนมัติไม่ทำงาน สาเหตุมักจะเกี่ยวข้องกับการที่ซอฟต์แวร์ป้องกันไวรัสทำงานเกินจริง หากคุณมีแอพพลิเคชันป้องกันไวรัสหรือไฟร์วอลล์ติดตั้งอยู่ โปรดตรวจสอบการตั้งค่าและระดับความปลอดภัยทั้งหมดอีกครั้ง

## Wallpaper Engine เริ่มต้นพร้อม Windows แต่วอลเปเปอร์ (บางส่วน) ไม่ปรากฏขึ้น

 หลังจากคอมพิวเตอร์เริ่มทำงาน ให้ตรวจสอบว่ามีไอคอน Wallpaper Engine แสดงขึ้นในแถบงาน Windows ข้างนาฬิกาหรือไม่ หากพบไอคอนหลังจากที่ระบบเริ่มทำงาน แต่จอแสดงผลบางส่วนหรือทั้งหมดไม่แสดงวอลเปเปอร์ที่เกี่ยวข้อง หมายความว่าไดรเวอร์การ์ดจอของคุณมีปัญหา โดยพื้นฐานแล้วไดรเวอร์การ์ดจอของคุณจะกำหนดตัวระบุใหม่ให้กับจอแสดงผลของคุณ ซึ่งจะทำให้ ​​Wallpaper Engine เชื่อว่าคุณกำลังพยายามกำหนดค่าจอแสดงผลใหม่ คุณสามารถแก้ไขปัญหานี้ได้โดยการเปลี่ยนตัวเลือก *"การระบุจอแสดงผล"* ในแท็บ *ทั่วไป* ในส่วนการตั้งค่า Wallpaper Engine เป็น *เลย์เอาต์* หรือ *GDI* นอกจากนี้ เราขอแนะนำให้คุณทำการติดตั้งไดร์เวอร์การ์ดจอใหม่ เนื่องจากสถานการณ์นี้บ่งชี้ถึงปัญหาที่อาจเกิดจากการติดตั้ง Windows ของคุณ

 ## Wallpaper Engine กำหนดวอลเปเปอร์ไม่ถูกต้องเมื่อเริ่มต้นระบบ

 ปัญหานี้เหมือนกับปัญหาในส่วนก่อนหน้า หากคุณมีหลายจอแสดงผล วอลเปเปอร์จะถูกกำหนดให้กับจอแสดงผลอย่างไม่ถูกต้องเมื่อเริ่มต้น ให้ลองเปลี่ยน *"การระบุจอแสดงผล"* ในแท็บ *ทั่วไป* ในส่วนการตั้งค่า Wallpaper Engine เป็น *เลย์เอาต์* หรือ *GDI*