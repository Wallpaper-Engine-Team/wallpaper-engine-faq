# ซ่อนไอคอน Wallpaper Engine ที่แถบงาน

คุณสามารถสร้างคีย์รีจิสทรีด้วยตนเองเพื่อให้ Wallpaper Engine ซ่อนไอคอนที่แถบงานถัดจากนาฬิกา Windows

::: คำเตือน เราไม่แนะนำให้คุณทำเช่นนี้ เว้นแต่ว่าไอคอนที่แถบงานนั้นสร้างปัญหาให้กับคุณมากจนคุณยินดีที่จะยอมรับข้อเสียของการซ่อนไอคอนที่แถบงาน :::

หลังจากซ่อนไอคอนที่แถบงานแล้ว วิธีเดียวที่จะปิด Wallpaper Engine คือการปิดผ่านตัวจัดการงานของ Windows คุณจะสามารถเปิดส่วนต่อประสานกับผู้ใช้ได้ทาง Steam หรือทางไฟล์ .exe เท่านั้น ซึ่งเป็นวิธีการที่ค่อนข้างไม่สะดวกและก่อให้เกิดความสับสน

หากคุณยังคงต้องการซ่อนไอคอนที่แถบงาน โปรดทำตามคำแนะนำด้านล่าง:

ในการสร้างคีย์รีจิสทรี ให้เปิดเมนู Start ของ Windows ขึ้นมาแล้วพิมพ์ "regedit.exe" ซึ่งจะเปิด "Registry Editor"

1. ไปที่ไดเรกทอรีรีจิสทรีต่อไปนี้: *HKEY_CURRENT_USER\Software\WallpaperEngine*
2. คลิกขวาที่โฟลเดอร์รีจิสทรี *WallpaperEngine* เลือก *New* จากนั้น *DWORD (32 Bit) Value*
3. ตั้งชื่อรีจิสทรีดังนี้: *hideTrayIcon*
4. ตรวจสอบให้แน่ใจว่าชื่อถูกต้อง ไม่มีช่องว่างและจะต้องเขียนตรงตามด้านบน
5. ดับเบิลคลิกที่คีย์รีจิสทรีและตั้งค่า (Value): *1*
6. รีสตาร์ท Wallpaper Engine ตอนนี้แอพพลิเคชันจะไม่แสดงไอคอนที่แถบงาน

คุณสามารถย้อนกลับกระบวนการนี้ได้โดยการตั้งค่า *hideTrayIcon* เป็น *0* หรือลบออกทั้งหมดแล้วรีสตาร์ท Wallpaper Engine 