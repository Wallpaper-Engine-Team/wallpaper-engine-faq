# เสียงไม่เล่น / ปัญหาของอุปกรณ์เสียง
คู่มือนี้จะช่วยให้คุณทราบปัญหาเกี่ยวกับการเล่นเสียงกับวอลเปเปอร์ ขั้นแรกคุณควรตรวจสอบให้แน่ใจว่าวอลเปเปอร์ที่ใช้มีเสียงอยู่จริง ทำได้โดยการลองใช้วอลเปเปอร์อื่น ๆ วอลเปเปอร์จำนวนมากไม่มีเสียงเลย หากคุณแน่ใจว่าวอลเปเปอร์ของคุณมีเสียง โปรดดำเนินการตามคู่มือนี้

::: warning
โปรดทราบ หากเสียงปิดและเปิดใหม่ซ้ำ ๆ ภายในเวลาไม่กี่วินาที โปรดอ่านคู่มือต่อไปนี้แทน:

* [เสียงเปิดและปิดเป็นระยะ](/audio/intermittent)
:::

## ตรวจสอบให้แน่ใจว่าไม่ได้ปิดเสียง Wallpaper Engine
มีสามที่ในแอพพลิเคชันที่คุณสามารถปิดอุปกรณ์เสียงได้:

1. ในแท็บ **ทั่วไป** ของการตั้งค่าจะมีตัวเลือก **อุปกรณ์เสียง** โปรดตรวจสอบให้แน่ใจเปิดใช้งานอยู่
2. คลิกที่ปุ่ม **หน้าจอ** ที่มุมขวาบนของหน้าต่างหลักของ Wallpaper Engine ภาพรวมของหน้าจอทั้งหมดของคุณจะแสดงขึ้น แต่ละหน้าจอมีปุ่มปิดเสียงที่มุมล่างซ้าย โปรดตรวจสอบให้แน่ใจว่าไม่ได้ปิดเสียงหน้าจอของคุณ
3. คุณจะพบตัวเลือก **ระดับเสียง** ทางด้านขวามือเมื่อเลือกวอลเปเปอร์ โปรดตรวจสอบว่าไม่ได้ตั้งค่าศูนย์หรือระดับเสียงเบา หากขึ้นตัวเลือก **เสียงถูกปิดใช้งานในการตั้งค่าหน้าจอ** หมายถึงหน้าจอถูกปิดเสียง ให้ตรวจสอบขั้นตอนที่ 2 อีกครั้งและเปิดเสียงหน้าจอของคุณ

## ตรวจสอบตัวปรับแต่งเสียง Windows
Wallpaper Engine อนุญาตให้ Windows จัดการอุปกรณ์เสียงได้ทั้งหมด หาก Wallpaper Engine ไม่ได้ปิดเสียงอยู่ ปัญหาจะต้องอยู่ในการตั้งค่า Windows ของคุณ ขั้นแรกให้ตรวจสอบตัวปรับแต่งเสียง Windows เพื่อให้แน่ใจว่า Wallpaper Engine ไม่ได้ปิดเสียงหรือตั้งค่าเป็นระดับเสียงเบามาก ดังที่แสดงในภาพหน้าจอต่อไปนี้:

![เพิ่มระดับเสียงและเปิดเสียง Wallpaper Engine ในตัวปรับแต่งเสียงของ Windows](./audiomixer.png)

## ตรวจสอบอุปกรณ์เสียงที่เลือก
อีกสาเหตุหนึ่งที่ทำให้ไม่ได้ยินเสียงจากอุปกรณ์เสียงอาจเป็นเพราะ Windows เลือกอุปกรณ์เสียงสำหรับ Wallpaper Engine ไม่ถูกต้อง ลองบังคับใช้อุปกรณ์เสียงที่คุณต้องการด้วยตนเอง:

1. คลิกขวาที่ไอคอนเสียงข้างนาฬิกาที่แถบงาน Windows แล้วเลือก **เปิดการตั้งค่าเสียง** (Open Sound Settings)
2. เลื่อนลงไปที่ด้านล่างสุดของหน้าที่เปิดขึ้นมา แล้วคลิกที่ **การตั้งค่าระดับเสียงและอุปกรณ์** (App volume and device preferences)
3. รายการแอพพลิเคชันทั้งหมดที่เล่นไฟล์เสียงจะปรากฏขึ้น ค้นหา Wallpaper Engine และเลือกอุปกรณ์เสียงที่ถูกต้องในคอลัมน์ **เอาต์พุต** (Output) หากคุณไม่แน่ใจ ให้ลองใช้ตัวเลือกที่เป็นไปได้ทั้งหมด คุณอาจต้องรีสตาร์ท Wallpaper Engine เพื่อให้การตั้งค่านี้ทำงาน

บางครั้ง Windows ไม่สามารถสลับอุปกรณ์เสียงในโปรแกรมที่ทำงานอยู่ได้ หากคุณใช้อุปกรณ์เสียงหลายชนิด (โดยเฉพาะเมื่อใช้อุปกรณ์เสียงทาง USB หรือบลูทูธ) เสียงอาจขาดหายไปในบางครั้งที่อุปกรณ์ตัดการเชื่อมต่อหรือเชื่อมต่อใหม่ เราไม่สามารถแก้ไขปัญหานี้ให้คุณได้ ในกรณีนี้คุณอาจต้องรีสตาร์ท Wallpaper Engine เพื่อให้ Windows เริ่มจัดการอุปกรณ์เสียงอย่างถูกต้องอีกครั้ง คุณยังสามารถลองติดตั้งไดรเวอร์เสียงใหม่และทำการอัปเดตเพื่อดูว่าจะช่วยแก้ไขปัญหานี้ได้หรือไม่

## รีเซ็ตตัวแปลงสัญญาณเสียงทั้งหมด

หากถึงตอนนี้แล้วอุปกรณ์เสียงของคุณยังไม่เล่น ปัญหาอาจเกิดจากตัวแปลงสัญญาณเสียงบางตัวที่เสีย โดยส่วนใหญ่จะเกี่ยวข้องกับการใช้วอลเปเปอร์ประเภท **วิดีโอ** คุณสามารถตรวจสอบอีกครั้งโดยคลิกขวาที่วอลเปเปอร์ใน Wallpaper Engine แล้วเลือก **เปิดใน Explorer** ไฟล์วิดีโอต้นฉบับควรปรากฎขึ้น (โดยปกติจะเป็นไฟล์ **.mp4**) เปิดไฟล์นั้นด้วย Windows Media Player และตรวจสอบว่าไฟล์นั้นเล่นเสียงหรือไม่ **โปรดทราบ:** คุณต้องทดสอบเสียงกับ Windows Media Player เท่านั้น เครื่องเล่นวิดีโออื่น ๆ ใช้ทดสอบนี้ไม่ได้เนื่องจาก Wallpaper Engine ใช้ตัวแปลงสัญญาณเสียงพื้นฐานแบบเดียวกัน หาก Windows Media Player ไม่เล่นเสียง ไฟล์วิดีโอของคุณอาจไม่มีเสียงหรือตัวแปลงสัญญาณเสียงในระบบของคุณเสียหายหรือหายไป

ในกรณีนี้คุณสามารถใช้ *Codec Tweak Tool* เพื่อรีเซ็ตตัวแปลงสัญญาณเสียงและวิดีโอทั้งหมดในระบบของคุณตามที่อธิบายในหน้าถัดไป หลังจากนั้นรีสตาร์ท Wallpaper Engine แล้วลองอีกครั้ง:

* [วิดีโอสีดำ / ไม่สามารถเล่นได้ตามปกติ - Codec Tweak Tool](/noshow/notplaying.html#codec-tweak-tool)

