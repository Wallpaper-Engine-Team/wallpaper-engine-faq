# ปกอัลบั้ม & ฟีเจอร์ข้อมูลสื่อ

Wallpaper Engine ให้ผู้สร้างวอลเปเปอร์เพิ่มองค์ประกอบพิเศษลงในวอลเปเปอร์ของตนได้ ซึ่งจะใช้ปกอัลบั้ม ชื่อเพลง ชื่ออัลบั้ม และอื่นๆ ได้ในวอลเปเปอร์ คู่มือนี้จะอธิบายวิธีแก้ปัญหาทั่วไปเกี่ยวกับฟีเจอร์นี้

::: warning
โปรดทราบว่า
บทความนี้เกี่ยวกับฟีเจอร์วอลเปเปอร์เฉพาะสำหรับปกอัลบั้มและข้อมูลเพลงเท่านั้น หากคุณมีปัญหาเกี่ยวกับ Visualizer เสียงหรือต้องการจำกัด Visualizer เสียงในโปรแกรมเล่นสื่อของคุณ โปรดดูบทความที่เกี่ยวข้องแทน:

* [การจำกัด Visualizer เสียงให้กับเครื่องเล่นเพลง](/audio/limittomusicplayer)
* [Visualizer เสียงไม่ทำงาน / ตรวจไม่พบเสียง](/audio/audiodetection)
:::

<video width="100%" controls autoplay loop>
  <source src="/videos/media_controls.mp4" type="video/mp4">
  เบราว์เซอร์ของคุณไม่รองรับแท็กวิดีโอ
</video>

*Wallpaper Engine นำปกอัลบั้มและข้อมูลเพลงมาจากโอเวอร์เลย์ของ Windows Media ที่แสดงอยู่ทางมุมซ้ายบน*

## เปิดใช้งานปกอัลบั้ม & ฟีเจอร์ข้อมูลสื่อ

เพื่อให้ฟีเจอร์นี้ทำงานได้ คุณต้องตรวจสอบให้แน่ใจว่าเป็นไปตามเงื่อนไขเหล่านี้:

1. คุณใช้ Windows 10 ขึ้นไป
2. คุณได้เปิดใช้งานตัวเลือก**รองรับการรวมสื่อ**ในแท็บ**ทั่วไป** ของการตั้งค่า Wallpaper Engine
3. โปรแกรมเล่นสื่อของคุณให้ข้อมูลสื่อแก่โอเวอร์เลย์ของ Windows Media (ดังภาพด้านบน) รายละเอียดเพิ่มเติมด้านล่าง
4. ไฟล์เสียงของคุณมีปกอัลบั้มและข้อมูลสื่อ (ชื่อเพลง ชื่อศิลปิน ชื่ออัลบั้ม ฯลฯ)

### การกำหนดค่าเครื่องเล่นสื่อของคุณ

โปรแกรมเล่นสื่อสมัยใหม่โดยมากจะรองรับการโอเวอร์เลร์ของ Windows Media ซึ่งจำเป็นต่อการทำงานของฟีเจอร์นี้ บางครั้งคุณต้องเปิดใช้งานสิ่งนี้ก่อน เปิดการตั้งค่าของโปรแกรมเล่นสื่อของคุณแล้วมองหาตัวเลือกที่เหมาะสม (บางครั้งอาจซ่อนอยู่ในการตั้งค่าขั้นสูง) ตัวเลือกมักกล่าวถึง*"media overlay"* (โอเวอร์เลย์สื่อ) หรือ *"media hotkeys"* (ฮอตคีย์สื่อ) หากไม่แน่ใจ ให้ลองค้นหาเว็บโดยระบุชื่อโปรแกรมเล่นสื่อของคุณและคำต่างๆ เช่น *"media overlay"*

## นำแอปอย่างเว็บเบราว์เซอร์ออกจากฟีเจอร์ปกอัลบั้ม

หากคุณเห็นว่าเว็บเบราว์เซอร์หรือแอปอื่นในระบบของคุณเริ่มรบกวนฟีเจอร์ปกอัลบั้ม คุณสามารถเพิ่มชื่อลงในรายการปิดกั้นสื่อได้ เปิดแท็บ**ทั่วไป**ของการตั้งค่า Wallpaper Engine แล้วไปที่ส่วน **Windows** จากนั้นคลิกที่ปุ่ม**แก้ไข**ถัดจากตัวเลือก**รายการปิดกั้นสื่อ** ตรวจสอบให้แน่ใจว่าตอนนี้แอปที่คิดว่าเป็นปัญหาต่อฟีเจอร์หน้าปกอัลบั้มปรากฏเป็นคำแนะนำในรายการปิดกั้น คลิกที่ปุ่ม**ปิดกั้น**ข้างแอป ตอนนี้ควรหยุดการรบกวนฟีเจอร์ปกอัลบั้มแล้ว