# เปิดและปิดเสียงตัวเองเป็นระยะ

Windows ไม่สามารถแยกความแตกต่างระหว่างการบันทึกเสียงและระดับการเล่นเสียงได้ ดังนั้น Windows จะแจ้งให้ Wallpaper Engine ทราบว่าโปรแกรมอื่นกำลังส่งเสียงในขณะที่กำลังบันทึกเสียงคอมพิวเตอร์ของคุณ

ตรวจสอบแท็บ "ประสิทธิภาพการทำงาน" ในส่วนของการตั้งค่า Wallpaper Engine หากคุณมีตัวเลือก *"แอพพลิเคชันอื่นกำลังเล่นไฟล์เสียง"* ที่ตั้งค่าเป็น *"ปิดเสียง"* แล้วคุณสังเกตเห็นว่าเสียงจาก Wallpaper Engine เปิดและปิดตัวเองเป็นระยะ แสดงว่าคุณอาจมีโปรแกรมบันทึกที่กำลังบันทึกหน้าจอและเสียงของคุณในพื้นหลัง

ในการแก้ไขปัญหาดังกล่าว ให้ดำเนินการหนึ่งในสามสิ่งต่อไปนี้:

* ปิดโปรแกรมบันทึกบนเดสก์ทอปของคุณหรือกำหนดค่าใหม่เพื่อไม่ให้มีการบันทึก Wallpaper Engine โดยไม่ได้ตั้งใจ
    * ผู้ใช้หลายคนพบปัญหานี้จาก **Nvidia Share / Nvidia GameStream / Nvidia ShadowPlay** ซึ่งคุณสามารถปิดได้ในการตั้งค่า **Nvidia GeForce Experience** สำหรับผู้ใช้การ์ดจอ AMD **AMD ReLive** อาจทำให้เกิดปัญหาเหล่านี้และเป็นส่วนหนึ่งของไดรเวอร์การ์ดจอของ AMD หากคุณไม่แน่ใจว่าโปรแกรมใดที่อาจบันทึกเดสก์ทอปของคุณ โปรดลองตรวจสอบสิ่งนี้ก่อน
    * หากคุณไม่ทราบว่าแอพพลิเคชันใดที่ทำให้เกิดปัญหานี้ ให้ตรวจสอบตัวปรับแต่งเสียง Windows ของคุณและดูว่าแอพพลิเคชันใดกำลังเข้าถึงเสียงของคุณอยู่ วิธีนี้อาจช่วยได้ อีกวิธีหนึ่งคือการปิดโปรแกรมให้มากที่สุดเท่าที่จะทำได้ และจำกัดจำนวนไฟล์ให้เหลือไฟล์ .exe บางตัวจากรายการในตัวจัดการงาน (Task Manager) ของ Windows
* หากคุณต้องการบันทึกเสียงพื้นหลังหรือหากไม่สามารถหาวิธีปิดได้ คุณสามารถตั้งค่า *กฎของแอพพลิเคชัน* ในแท็บ "ประสิทธิภาพการทำงาน" ในส่วนการตั้งค่า Wallpaper Engine ตั้งค่า "เงื่อนไข" เป็น "กำลังเล่นไฟล์เสียง" และ "การเล่นวอลเปเปอร์" เป็น "ทำงานต่อไป":

![คุณสามารถดูกฎของแอพพลิเคชันได้ในแท็บ "ประสิทธิภาพการทำงาน" ในส่วนการตั้งค่า Wallpaper Engine](./applicationrule.png)

แทนที่ไฟล์ .exe บางตัวด้วยไฟล์ .exe ที่คุณสามารถหาได้ในตัวจัดการงานจนกว่าคุณจะจำกัดจำนวนไฟล์ให้เหลือไฟล์ .exe ที่จำเป็นต่อการใช้งาน

* สุดท้ายนี้ คุณยังสามารถเปลี่ยนตัวเลือก "แอพพลิเคชันอื่นกำลังเล่นไฟล์เสียง" เป็น "ทำงานต่อไป" อย่างไรก็ตาม Wallpaper Engine จะไม่ปิดเสียงของวอลล์เปเปอร์โดยอัตโนมัติเมื่อคุณฟังเพลงหรือดูวิดีโอแบบไม่เต็มหน้าจอ
