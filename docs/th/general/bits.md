# เวอร์ชัน 32-Bit และ 64-Bit

เราขอแนะนำให้ใช้ Wallpaper Engine เวอร์ชัน 64-bit เนื่องจากสามารถจัดการไฟล์ขนาดใหญ่กว่าได้ (มากกว่า 2GB) นอกเหนือจากนั้น ทั้งสองเวอร์ชันจะทำงานเหมือนกันและยังให้ความคมชัดของภาพและประสิทธิภาพในระดับเดียวกันอีกด้วย

ในกรณีที่เกิดขึ้นไม่บ่อยนัก การสลับเป็นเวอร์ชัน 32-bit อาจช่วยคุณแก้ปัญหาคอมโพเนนต์ของวินโดว์ ไดร์เวอร์ แพ็กซอร์ฟแวร์เข้ารหัสวิดีโอ และความเข้ากันได้กับแอปอื่นๆ เสียหายที่เกิดขึ้นกับเวอร์ชัน 64-bit อีกด้วย ซึ่งจะช่วยคุณแก้ปัญหา Wallpaper Engine ใดโดยเฉพาะโดยไม่ต้องแก้ปัญหาที่เกิดมาจากระบบของคุณ

**โปรดทราบ:** วอลเปเปอร์ประเภท *"เว็บ"*-จะรันด้วยไฟล์เปิดโปรแกรมเวอร์ชัน 32-bit เสมอ *(webwallpaper32.exe)* รวมถึงในกรณีของหน้าอินเทอร์เฟซผู้ใช้ของ Wallpaper Engine *(ui32.exe)* ด้วย ตัวเลือก 64-bit จะใช้รันเมื่อเลือกวอลเปเปอร์ประเภท *"ฉาก"* หรือ *"วิดีโอ"*

## วิธีการตั้งค่า Wallpaper Engine ให้เริ่มต้นโดยอัตโนมัติในเวอร์ชัน 32 Bit หรือ 64 Bit เมื่อ Windows เริ่มทำงาน

ก่อนอื่นให้ปิด Wallpaper Engine ทางไอคอนที่แถบงาน (คลิกขวาที่ไอคอน Wallpaper Engine ที่แถบงาน Windows จากนั้นเลือก "ออกจากโปรแกรม") โปรดอย่าข้ามขั้นตอนนี้ เนื่องจาก Steam จะไม่รีสตาร์ท Wallpaper Engine และจะรันเฉพาะเวอร์ชันที่เปิดอยู่เบื้องหน้าเท่านั้น

เมื่อปิด Wallpaper Engine แล้ว ให้ไปที่ Steam และรันเวอร์ชัน 32-bit หรือ 64-bit ตามเวอร์ชันที่คุณต้องการให้รันโดยอัตโนมัติ จากนั้นไปที่การตั้งค่า Wallpaper Engine และเปิดใช้ฟังก์ชันรันโปรแกรมอัตโนมัติที่ด้านบนของแท็บ "ทั่วไป" หากมีการเปิดใช้งานอยู่แล้ว ให้ปิดโดยสมบูรณ์จากนั้นเปิดใหม่อีกครั้ง วิธีนี้จะเป็นการลงทะเบียนเวอร์ชันปัจจุบันให้เป็นเวอร์ชันที่เริ่มต้นโดยอัตโนมัติพร้อม Windows