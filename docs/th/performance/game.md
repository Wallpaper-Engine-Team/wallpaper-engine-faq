# บางเกมหรือแอพพลิเคชันมีปัญหาด้านประสิทธิภาพ / FPS ต่ำ

ตามค่าเริ่มต้น Wallpaper Engine จะหยุดโดยอัตโนมัติเมื่อคุณเล่นเกม คุณสามารถกำหนดค่านี้ได้ในแท็บ **ประสิทธิภาพการทำงาน** ในส่วนการตั้งค่า Wallpaper Engine

หากคุณพบปัญหาในเกมหรือแอพพลิเคชันใด ๆ คุณสามารถปรับแต่งลักษณะที่เกิดขึ้นได้ โดยทั่วไปปัญหาประสิทธิภาพการทำงานเกิดจาก RAM ของระบบหรือ RAM วิดีโอ (หน่วยความจำบนการ์ดจอ) ไม่เพียงพอ คุณสามารถตั้งค่า Wallpaper Engine ให้เพิ่มหน่วยความจำเมื่อเล่นเกมโดยเปลี่ยนตัวเลือก **แอพพลิเคชันอื่นทำงานแบบเต็มหน้าจอ** ในแท็บ **ประสิทธิภาพการทำงาน** ในส่วนการตั้งค่า Wallpaper Engine เป็น **หยุด (ลดการใช้หน่วยความจำ)**

## กฎของแอพพลิเคชัน

หากคุณมีปัญหาเกี่ยวกับเกมหรือซอฟต์แวร์ใด ๆ คุณสามารถกำหนดค่านี้ได้โดยสร้าง **กฎของแอพพลิเคชัน** เฉพาะสำหรับซอฟต์แวร์ที่พบปัญหา:

1. ในการตั้งค่า Wallpaper Engine เปิดแท็บ **ประสิทธิภาพการทำงาน**
2. คลิกที่ปุ่ม **แก้ไข** ถัดจาก **กฎของแอพพลิเคชัน**
3. ในหน้าต่างป๊อปอัปที่ปรากฏขึ้นให้คลิกที่ **สร้างกฎใหม่**
4. สร้างกฎใหม่ด้วยการตั้งค่าต่อไปนี้:
    * **ชื่อแอพพลิเคชัน:** "game.exe" *(แทนที่ด้วยไฟล์ .exe จริงของเกม)*
    * **เงื่อนไข:** "กำลังทำงาน"
    * **การเล่นวอลเปเปอร์:** "หยุด (ลดการใช้หน่วยความจำ)"
5. ยืนยันโดยคลิกที่ **สร้าง**

เมื่อคุณเปิดใช้งาน *.exe* ที่กำหนดค่าเอาไว้ Wallpaper Engine จะลบวอลเปเปอร์ทั้งหมดออกจากหน่วยความจำอย่างสมบูรณ์

## ปัญหาขัดแย้งกับเครื่องมือบันทึกหน้าจอหรือโอเวอร์เลย์

หากคุณใช้เครื่องมือสตรีมเกม เครื่องมือบันทึกเกมหรือซอฟต์แวร์ที่มีระบบโอเวอร์เลย์ ตรวจสอบให้แน่ใจว่าซอฟต์แวร์เหล่านั้นไม่ได้บันทึก Wallpaper Engine ในพื้นหลังโดยไม่ได้ตั้งใจ สิ่งนี้อาจเกิดขึ้นได้เช่นกันหากคุณใช้คุณสมบัติการสตรีมเกมจากไดรเวอร์การ์ดจอ (เช่น Nvidia ShadowPlay Nvidia Share หรือ AMD ReLive)
